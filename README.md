---
theme : "white"
transition: "zoom"
highlightTheme: "monokai"
logoImg: "https://kotobaken.jp/wp-content/uploads/2018/02/mado15_10_01.jpg"
slideNumber: true
title: "宮川創・琉球継承言語研究会発表スライド"
---


## [**ヘブライ語とぅコプト語ぬ言語復興運動ぬ歴史**]()
### [—中近東ぬ事例から—]()

<br>

**国立国語研究所**　

みやがわ　そう
### [宮川　創](https://somiayagwa.com/)

 @[So_Miyagawa](https://twitter.com/So_Miyagawa) | 📩  [so-miyagawa@ninjal.ac.jp](mailto:so-miyagawa@ninjal.ac.jp) 

---

####  [序章]()

<img src="https://researchmap.jp/SoMiyagawa/avatar.jpg" height="250px">

- ぐーすーよー、 ちゅー　うがなびら。国立国語研究所ぬ　宮川創　やいびーん。
- 皆様、 こんにちは。国立国語研究所の宮川創と申します。​



---

####  [序章](https://kotobank.jp/word/%E5%BA%8F%E7%AB%A0-534664)

<img src="https://researchmap.jp/SoMiyagawa/avatar.jpg" height="250px">

- わんねー　現在(なま)　うちなーぐち　勉強(びんちょー)　そいびーん。
- 私は今、 沖縄語を勉強しています。

---

#### [序章](https://kotobank.jp/word/%E5%BA%8F%E7%AB%A0-534664)

<img src="https://researchmap.jp/SoMiyagawa/avatar.jpg" height="250px">

- うちなーぐちぇー、 なま、 初心者やいびーくとぅ、 ばっぺーぬ　あれー、 ぐ指摘　うにげーさびら。
- 沖縄語はまだ、 初心者ですので、 間違いがございましたら、 ご指摘いただきたく存じます。

---

#### [謝辞](https://kotobank.jp/word/%E8%AC%9D%E8%BE%9E-525148)

<img src="https://researchmap.jp/masashisakihara/avatar.jpg" height="50%">

- また、 予稿、 うりから、 ちゅーぬ 原稿にちいてぃ　添削し　くぃみそーちゃる 崎原しんしー んかい 感謝 うんぬきやびーん。
- また、 予稿、 および、 本日の原稿を添削してくださった崎原先生に感謝申し上げます。

---

#### [主題](https://kotobank.jp/word/%E4%B8%BB%E9%A1%8C-77786)

<img src="https://www.mofa.go.jp/mofaj/gaiko/bluebook/1993_2/h05-5-1.jpg" height="250px">

- ちゅーや、 中近東ぬ たーちぬ 言語、 ヘブライ語 とぅ コプト語ぬ 言語復興ぬ 歴史とぅ 現状にちいてぃ 発表さびーん。
- 本日は、 中近東の２つの言語、 ヘブライ語とコプト語の言語復興の歴史と現状について発表いたします。

---

#### [主題](https://kotobank.jp/word/%E4%B8%BB%E9%A1%8C-77786)

- わんねー、 ドイツぬ ゲッティンゲン大学ぬ エジプト学コプト学専攻をぅてぃ 博士号 とぅいびたん。また、 イスラエルぬ　エルサレム・ヘブライ大学をぅてぃ　客員研究員しーがちー、 ウルパンんでぃる　ヘブライ語教室かいん　んじょーいびたん。
- 私は、 ドイツのゲッティンゲン大学のエジプト学コプト学専攻で博士号を取りました。また、 イスラエルのエルサレム・ヘブライ大学で客員研究員をし、 ヘブライ語教室であるウルパンにも通いました。

---

#### [ヘブライ語](https://kotobank.jp/word/%E3%83%98%E3%83%96%E3%83%A9%E3%82%A4%E8%AA%9E-130073)

<img src="https://upload.wikimedia.org/wikipedia/commons/d/d4/Flag_of_Israel.svg" height="150px">


- いやでぃん　ぐーすーよーや　しっちょーみしぇーんでぃ　うむやびーしが、 ヘブライ語ー、 現在(なま)　イスラエルぬ　うりやか　他(ふか)ねーん　いっぺー　まぎさる　公用語とぅっし、 うふぉーくぬ　母語話者ぬ　をぅいびーん。
- おそらくご存知だと思いますが、 ヘブライ語は、 現在イスラエルの最大の公用語で、 数多くの母語話者がいます。

---

#### [ヘブライ語](https://kotobank.jp/word/%E3%83%98%E3%83%96%E3%83%A9%E3%82%A4%E8%AA%9E-130073)

<img src="https://upload.wikimedia.org/wikipedia/commons/3/38/Zamenhof_st.jpg" height="150px">


- ヘブライ語ー　一旦　母語話者ぬ　をぅらんなたる　言語やい、 １９世紀後半から　言語復興運動ぬ　しょーじてぃ、 いっぺー　でぃかさびたん。
- ヘブライ語は一旦母語話者がいなくなった言語であり、 １９世紀後半から言語復興運動が起こり、 成功しました。

---

#### [コプト語](https://kotobank.jp/word/%E3%82%B3%E3%83%97%E3%83%88%E8%AA%9E-65925)

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- うりに対し、 コプト語ー、 エジプトぬ　土着ぬ　キリスト教どぅやる　コプト正教会ぬ　典礼をぅてぃ　ちからっとーいびーん。
- それに対して、 コプト語は、 エジプトの土着のキリスト教であるコプト正教会の典礼で用いられています。

---

####  [コプト語](https://kotobank.jp/word/%E3%82%B3%E3%83%97%E3%83%88%E8%AA%9E-65925)

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- コプト語やてぃん　ヘブライ語とぅ　同時期に　言語復興運動ぬ　生(そー)じやびたしが、 成功そーんでー　言ららん　状況　やいびーん。
- コプト語でもヘブライ語と同時期に言語復興運動が起きましたが、 成功をしているとは言えない状況です。

---

#### [リサーチ・クエスチョン](https://tobbyblog.com/?p=205)

- ぬーんち くぬ たーちぬ 言語復興運動や、 てぃーちや でぃかち、 なー てぃーちぇー　あんすか　でぃかさんたる　くとぅ　やいびーがさい？
- どうしてこの２つの言語復興運動は、 一つが成功し、 もう一つは成功しなかったのでしょうか？

---

#### [リサーチ・クエスチョン](https://tobbyblog.com/?p=205)

- ちゅーぬ　くぬ　う話しぇー、 くぬ　たーちぬ　言語復興運動ぬ　でぃかちゃし、 えーねー　しーやんたる　要因に　ちいてぃ　かんげーやびーん。
- 本日のこのお話では、 これら２つの言語復興運動が成功した、 あるいは失敗した要因について考えます。

---

####  [ヘブライ語]()

<img src="https://upload.wikimedia.org/wikipedia/commons/3/38/Zamenhof_st.jpg" height="150px">


- はじみに、 ヘブライ語にちいてぃ　う話し　うんぬきやびーん。
- まず、 ヘブライ語についてお話しします。

---

####  [ヘブライ語]()

<img src="https://upload.wikimedia.org/wikipedia/commons/3/38/Zamenhof_st.jpg" height="150px">

- ヘブライ語ー、 　アフロアジア語族んかい　属する　言語る　なとーいびーん。アフロアジア語族ぬ　うちぬ　セム語派んかい　属さびーん。
- ヘブライ語は、 アフロアジア語族に属する言語です。アフロアジア語族のうちのセム語派に属します。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- 旧約聖書ー　くぬ　ヘブライ語っし　書かりやびたん。紀元前　３世紀頃(ぐる)、 　くぬ　言語ぬ　母語話者ー　をぅらんないびたん。
- 旧約聖書はこのヘブライ語で書かれました。紀元前３世紀頃、 この言語の母語話者はいなくなりました。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- やいびーしが、 　くぬ言語ー、 　うぬ後(あとぅ)ん 　ユダヤ教徒ぬ 宗教語とぅか 文語とぅっし なげー ちからっとーいびーたん。
- しかしながら、 この言語は、 その後もユダヤ教徒の宗教語や文語として使われ続けました。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- １８世紀ねー、 ヘブライ語ぬ　新聞ぬん　登場さびたん。
- １８世紀には、 ヘブライ語の新聞も登場しました。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- くぬぐろー、 　ユダヤ人ぬ 迫害とぅ まじゅん、ユダヤぬ　ちゅぬちゃーや、 どぅーたーぬ国　ちゅくいびちーやんでぃ　主張する　シオニズム運動ぬ　盛んなてぃちゃーびたん。
- このころは、ユダヤ人の迫害とともに、ユダヤ人は自分たちの国を作るべきだと主張するシオニズム運動が盛んになってきました。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- やいびーしが、ユダヤぬ　ちゅぬちゃーや　様々な　言語　話ちょーいびたん。
- しかし、ユダヤ人たちは様々な言語を話していました。

---

####  [ヘブライ語ぬ歴史]()

- 東欧系ぬ　ユダヤじのー、　ドイツ語んかい　近(ちちゃ)さる　イディッシュ語　話し、　地中海系ぬ　ユダヤじのー、スペイン語んかい　近 (ちちゃ)さる　ラディノ語とぅか、ユダヤ・ギリシア語　んでー　話し、中東系ぬ　ユダヤじのー、ユダヤ・アラビア語とぅか　ユダヤ・ペルシア語　んでー　話ちょーいびたん。
- 東欧系のユダヤ人は、ドイツ語に近いイディッシュ語を、地中海系のユダヤ人は、スペイン語に近いラディノ語や、ユダヤ・ギリシア語などを、中東系のユダヤ人は、ユダヤ・アラビア語やユダヤ・ペルシア語などを話していました。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- やいびーしが、うぬ　ちゅぬちゃーや　独自ぬ　ヘブライ文字っし　ちゃーる言語やてぃん　書ちゃびたん。
- しかしながら、彼らは独自のヘブライ文字をどんな言語でも用いました。

---

#### [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- また、幼少期から ヘブライ語 習てぃ、 ユダヤ教ぬ 儀式をぅてー　ヘブライ語ぬ ちからっとーいびーたん。
- また、幼少期からヘブライ語を習い、宗教的な儀式ではヘブライ語が使われ続けました。

---

#### [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- 19世紀末　ないねー 更に ちゅーじゅーく 迫害うきてぃ、パレスチナんかい ユダヤ人移民ぬ 増加さびたん。
- 19世紀末になると更に激しい迫害から、パレスチナへのユダヤ人移民が増加しました。

---

#### [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- くぬ パレスチナぬ　ユダヤ人　移民や　(いるいる)な　バックグラウンド　むっちょーてぃ、 話ちょーる　言語ん　色々(いるいる)　やいびたん。
- これらのパレスチナのユダヤ人移民は様々なバックグラウンドを持っており、 話している言語も様々でした。

---

#### [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- あんしぇーくとぅ、 共通語ー 制定する 動きぬ 始まやびたん。
- そこで、 共通語を制定する動きが始まりました。

---

####  [ヘブライ語ぬ歴史]()

<img src="https://upload.wikimedia.org/wikipedia/commons/thumb/4/4a/Rembrandt_Harmensz._van_Rijn_079.jpg/400px-Rembrandt_Harmensz._van_Rijn_079.jpg" height="150px">

- うりやか 他(ふか)ねーんあたい だてーん うふさる 移民ぬ 母語なとーる イディッシュ語 公用語 なする 案とぅか、 英語 公用語 なする 案んでー あいびーたしが、  まとぅまやびらんたん。
- もっとも多くの移民の母語になっているイディッシュ語を公用語にする案、 英語を公用語にする案などありましたが、 まとまりませんでした。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- うんにーねー、  移民ぬ ちゅいんかい、 エリエゼル・ベン=イェフダでぃいしが　をぅいびたん。
- そんな時、 移民の一人に、 エリエゼル・ベン=イェフダという者がいました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- うぬっちょー　ユダヤ人が　２千年めーまでぃ　実際に　話ちょーてぃ、 宗教的文語とぅっし　ちかとーる　ヘブライ語　現代んかい　復活しみてぃ、 ユダヤ人国家ぬ　母語かい　なさやーんでぃる　かんげー　むっちょーいびたん。
- 彼はユダヤ人が２千年前まで実際に話していて、 宗教的文語として使っているヘブライ語を現代に復活させて、 ユダヤ人国家の母語にしようという考えを持っていました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- うんちょーまた、 　ヘブライ語んかえー　ねーらんたる　現代特有ぬ　単語　うふぉーく　ちゅくてぃ、 ヘブライ語ぬ　新聞ぬん　ちゅくやびたん。
- 彼は、 ヘブライ語にはなかった、 現代特有の単語をたくさん作り、 ヘブライ語の新聞も作りました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- うんちょー、 ヘブライ語　会話教室　ふぃらち、 　教科書とぅか　じーふぃちんでー　作成っし、 くぬ　言語復興運動　ちばやびたん。
- 彼は、 ヘブライ語会話教室を開き、 教科書や辞書を作成し、 この言語復興運動を頑張りました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- やいびーしが、 ヘブライ語　実際に　日常会話をぅてぃ　ちかいる　っちょー　なかなか　んじ やびらんたん。
- しかし、 ヘブライ語を実際に日常会話で使おうとする人はなかなか出てきませんでした。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- やてぃ、 　うんちょー、 　んまりてぃ　しぐぬ　どぅーぬ　いきがんぐゎ　ヘブライ語びけーっし　すだてぃーる　決心　さびたん。
- そこで、 彼は、 生まれたばかりの彼の息子をヘブライ語のみで育てる決心をしました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- うんちゅぬ　くぬ　くくるめー　徹底そーたくとぅ、 とぅじ　んでーぬ　やーにんじゅんかい　ありぬ　いきがんぐゎんかい　ヘブライ語　以外ぬ 言語　ちかいる　くとー　ちじやびたん。
- 彼のこの試みは徹底しており、 妻などの家族に彼の息子にヘブライ語以外の言語を喋ることを禁止しました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- ヘブライ語　以外ぬ　言語　ちかいーねー、 体罰とぅか　ありくり　さびたん。
- もしヘブライ語以外の言語を喋ったら、 体罰などをしました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- また、 うんちょー、 ちんぴんぬ　っちゅぬっちゃーんかいん　どぅーぬ　いきがんぐゎんかい　ヘブライ語っし　話する　くとぅ　強要さびたん。
- また、 彼は、 近所の人にも彼の息子にヘブライ語を話すようにすることを強要しました。

---

#### [エリエゼル・ベン=イェフダ]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- うぬ結果、 うんちゅぬいきがんぐゎー、 ヘブライ語っしる　日常(まどぅひーじー)ぬ　くらしがた　ないるむん、えーねー、 復活さる　ヘブライ語ぬ　最初ぬ　母語話者ないびたん。
- その結果、 彼の息子は、 ヘブライ語でしか日常生活ができないもの、 すなわち、 復活したヘブライ語の最初の母語話者になりました。

---

#### [ヘブライ語話者ぬ増加]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- ヘブライ語ー、 様々(さまじゃま)な　バックグラウンド　むちゅる　ユダヤ民族ぬ　共通ぬ　宝とぅっし、 古典言語とぅっしびけー　あらん、 日常会話をぅてぃん　ちからなんでぃる　かんげーや　たった　ちゅーく　ないびたん。	- 
- ヘブライ語は、 様々なバックグラウンドをもつユダヤ民族の共通の宝として、 古典言語としてだけでなく、 日常会話でも使おうとする考えは熱をおびてきました。

---

#### [ヘブライ語話者ぬ増加]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- あんさくとぅ、 ベン・イェフダぬ　ちねーぬ　ふかをぅてぃん、 わらびんちゃー ヘブライ語っし すだてぃらなんでぃ する ちねーぬ かじゅーやびたん。	
- その結果、 ベン・イェフダの家以外でも、 子どもをヘブライ語で育てようとする家庭が増えました。

---

#### [ヘブライ語話者ぬ増加]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- また、 大学んでーぬ 教育機関をぅてぃん、 ヘブライ語っしぬ　授業　導入する　動きぬ　かじゅーやびたん。
- また、 大学に至るまでの教育機関でも、 ヘブライ語での授業を導入する動きが増えました。

---

#### [ヘブライ語話者ぬ増加]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- くんぐとーる　地道な　努力ぬ　積み重にっし、 　ヘブライ語ぬ　母語話者、なーうりからまた　学習者ぬん　パレスチナぬ　ユダヤ人移民ぬ　間(えーだ)をぅてぃ　着実に　増加さびたん。	
- このような地道な努力の積み重ねで、 ヘブライ語の母語話者および学習者はパレスチナのユダヤ人移民の間で着実に増加しました。

---

#### [ヘブライ語話者ぬ増加]()

<img src="https://upload.wikimedia.org/wikipedia/commons/thumb/4/4b/BYwork.jpg/400px-BYwork.jpg" height="150px">

- 現在(なま)、 　イスラエルぬ　人口ぬ　約半分(はんぶん)が　ヘブライ語ぬ　母語話者かい　なとーいびーん。	
- 現在、 イスラエルの人口の約半分がヘブライ語の母語話者とされました。

---

#### [現代ヘブライ語]()

<img src="https://upload.wikimedia.org/wikipedia/commons/thumb/c/c2/Shalom_black.svg/300px-Shalom_black.svg.png" height="150px">

- やいびーしが、 現代ヘブライ語ー、 古典ヘブライ語とー、 語彙とぅか　文法とぅか　発音や　変わとーいびーん。	
- しかし、 現代ヘブライ語は、 古典ヘブライ語とは、 語彙や文法や発音が変わっています。

---

#### [現代ヘブライ語]()

<img src="https://upload.wikimedia.org/wikipedia/commons/thumb/c/c2/Shalom_black.svg/300px-Shalom_black.svg.png" height="150px">

- あんすくとぅ、 現代ヘブライ語　イスラエル語とぅゆぶる　学者ん　をぅいびーん。	
- このため、 現代ヘブライ語をイスラエル語と呼ぶ学者もいます。

---

#### [現代ヘブライ語]()

<img src="https://upload.wikimedia.org/wikipedia/commons/thumb/c/c2/Shalom_black.svg/300px-Shalom_black.svg.png" height="150px">


- 語彙や、 みーさる　語彙とぅか　借用語が　多数　追加さっとーいびーん。	
- 語彙は、 新しい語彙や借用語が多数追加されました。

---

#### [現代ヘブライ語]()

<img src="https://upload.wikimedia.org/wikipedia/commons/thumb/c/c2/Shalom_black.svg/300px-Shalom_black.svg.png" height="150px">


- 文法や、 　完了形ぬ動詞ぬ、 　過去時制んかい、 　未完了形ぬ　動詞ぬ　未来時制んかい、 現在分詞ぬ　現在形かい　ないびたん。	
- 文法では、 完了形の動詞が、 過去時制に、 未完了形の動詞が未来時制に、 現在分詞が現在形になりました。

---

#### [現代ヘブライ語]()

<img src="https://upload.wikimedia.org/wikipedia/commons/thumb/c/c2/Shalom_black.svg/300px-Shalom_black.svg.png" height="150px">


- 発音や、 　セム語　特有ぬ　有声喉頭摩擦音ぬ 声門閉鎖音かい　なとーんんでー　、 発音ぬ　単純化ん　生(そー)じとーいびーん。	
- 発音では、 セム語特有の有声喉頭摩擦音が声門閉鎖音になるなど、 発音の単純化も起きています。

---

#### [現代ヘブライ語]()

<img src="https://upload.wikimedia.org/wikipedia/commons/thumb/c/c2/Shalom_black.svg/300px-Shalom_black.svg.png" height="150px">

- 言語ー　変わいし　やるむんぬ、 また　復活さる　言語る　やいびーくとぅ、 古典語とぅ　むるいぬむのー あらん、 うれー　仕方ぬ　ねーんくとぅる　やいびーしが、 ヘブライ語ー　うりやか　ふかねーんあたい　言語復興ぬ　だてーん　でぃかちゃる　例ぬ　てぃーちやんでぃ　言らりやびーん。
- 言語は変化するもので、 しかも復活した言語ですので、 古典語と全く同じではないのは、 仕方がないことですが、 ヘブライ語は言語復興の最も成功した例の一つだと言えます。

---

####  [コプト語ぬ復興運動]()

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- くりに対し、 いぬ　中近東地域ぬ　エジプトをぅてぃん、 いぬぐとーる　言語復興運動ぬ　そーじとーいびたん	
- これに対して、 同じ中近東地域のエジプトでも、 同じような言語復興運動が起こっていました。

---

####  [コプト語ぬ復興運動]()

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- うぬ　言語や　ぬーやがんでぃいーねー、 コプト語やいびーん。
- その言語というのは、 コプト語です。

---

#### コプト語ぬ復興運動

- エジプトをぅてぃ　現在(なま)　いっちん　ちからっとーる　言語ー、 アラビア語る　やいびーる。
- エジプトで現在最も使われている言語は、 アラビア語です。

---

####  [コプト語ぬ復興運動]()

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- やいびーしが、 ７世紀ぬ　アラブ人ぬ　エジプト征服以前のー、 うふぉーくぬ　エジプト人が　コプト語　話ちょーいびたん。	
- しかし、 ７世紀のアラブ人のエジプト征服以前は、 多くのエジプト人がコプト語を話していました。

---

####  [コプト語ぬ復興運動]()

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- コプト語ぬ　コプトや、 エジプトとぅ　語源的に　いぬむん　やいびーん。	コプト語のコプトは、 エジプトと語源的に同じです。
- コプト語ー、 　ヒエログリフっし　有名な　古代エジプト語ぬ　末裔　やいびーん。	コプト語は、 ヒエログリフで有名な古代エジプト語の末裔です。

---

####  [コプト語ぬ復興運動]()

<img src="https://upload.wikimedia.org/wikipedia/commons/thumb/0/04/CopticCross.jpg/170px-CopticCross.jpg" height="150px">

- また　コプト語ー、 　ギリシア文字　ベースとぅ　そーる　コプト文字っし　書かっとーいびーん。
- コプト語は、 ギリシア文字をベースとしたコプト文字で書かれています。

---

####  [コプト語ぬ歴史]()

<img src="https://upload.wikimedia.org/wikipedia/commons/thumb/c/c9/Hieroglyphs_from_the_tomb_of_Seti_I.jpg/280px-Hieroglyphs_from_the_tomb_of_Seti_I.jpg" height="150px">

- 母語話者ー　１７世紀頃に　一旦　をぅらんなたんでぃ　言らっとーいびーしが、 現在までぃ　コプト正教会んでぃる　キリスト教ぬ一派ぬ　儀式とぅか　いるいるなとぅくまをぅてぃ　文語とぅっし　ちかーっとーいびーん。
- 母語話者は１７世紀頃に一旦いなくなったと言われていますが、 現在までコプト正教会というキリスト教の一派の儀式などで文語として使われています。

---

####  [コプト語ぬ歴史]()

<img src="https://upload.wikimedia.org/wikipedia/commons/thumb/c/c9/Hieroglyphs_from_the_tomb_of_Seti_I.jpg/280px-Hieroglyphs_from_the_tomb_of_Seti_I.jpg" height="150px">

- 一旦、母語話者ぬ　をぅらんなたしが、 特定ぬ宗教ぬ　儀式ぬ　言語とぅっし　ちかーっとーんでぃぬ　点をぅてぃ、 ヘブライ語とぅ　ゆー　似ちょーいびーんやーさい。
- 一旦母語話者がいなくなったが、 特定の宗教の儀式の言語として用いられているという点で、 ヘブライ語と似ていますね。

---

#### [コプト正教会とコプト語]()

<img src="https://upload.wikimedia.org/wikipedia/commons/thumb/1/13/Archangel_Michael%27s_Coptic_Orthodox_Cathedral%2C_built_in_the_Coptic_style_2006-10-EGYPT-ASWAN.jpg/500px-Archangel_Michael%27s_Coptic_Orthodox_Cathedral%2C_built_in_the_Coptic_style_2006-10-EGYPT-ASWAN.jpg" height="150px">

- コプト正教徒ー、 エジプトぬ　人口ぬ　１割程度んでぃ　言らっとーいびーくとぅ、 うんちゅーたーぬ　ふとぅんどー、 まどぅひーじーから　アラビア語ぬ　エジプトくとぅば　ちかとーいびーん。
- コプト正教徒は、 エジプトの人口の１割程度と言われていて、 彼らのほとんどは、 アラビア語のエジプト方言を日常言語として用いています。

---

#### [コプト正教会とコプト語]()

<img src="https://upload.wikimedia.org/wikipedia/commons/thumb/1/13/Archangel_Michael%27s_Coptic_Orthodox_Cathedral%2C_built_in_the_Coptic_style_2006-10-EGYPT-ASWAN.jpg/500px-Archangel_Michael%27s_Coptic_Orthodox_Cathedral%2C_built_in_the_Coptic_style_2006-10-EGYPT-ASWAN.jpg" height="150px">

- やいびーしが、 ヘブライ語が　ユダヤ人ぬ　アイデンティティ　表すしる　やたくとぅ、 コプト教徒びけーがる　ちかとーる　コプト語ー、コプト教徒ぬ　かんぬーな　アイデンティティぬ　象徴かい　なとーいびーん。
- しかし、 ヘブライ語がユダヤ人のアイデンティティを表すものであったように、 コプト教徒しか用いないコプト語はコプト教徒の重要なアイデンティティの象徴となっています。

---

#### [コプト正教会とコプト語]()

<img src="https://upload.wikimedia.org/wikipedia/commons/thumb/1/13/Archangel_Michael%27s_Coptic_Orthodox_Cathedral%2C_built_in_the_Coptic_style_2006-10-EGYPT-ASWAN.jpg/500px-Archangel_Michael%27s_Coptic_Orthodox_Cathedral%2C_built_in_the_Coptic_style_2006-10-EGYPT-ASWAN.jpg" height="150px">

- 民族自決主義ぬ　むちゃがたる　19時世紀後半、 コプト人ぬ　日常(まどぅひーじー)ぬ　言語とぅっし、コプト語　復活しみらんでぃ　する　くくるみぬ　むちゃがやびたん。
- 民族自決主義が高まった19時世紀後半、 コプト語をコプト人の日常言語として復活させようとする試みが高まりました。

---

#### [イクラディユース・ラビーブ]()

<img src="https://upload.wikimedia.org/wikipedia/commons/f/f2/Claudius-labib-photo.jpg" height="150px">

- かわてぃ　エジプトをぅてぃ　エジプト学　ならちょーたる、 コプト教徒ぬ　イクラディユース・ラビーブんでぃる　っちゅぬ、 くぬコプト語復興運動　推(う)し進(しし)みやびたん。
- 特にエジプトでエジプト学を学んだ、 コプト教徒であるイクラディユース・ラビーブが、 このコプト語復興運動を推し進めました。

---

#### [イクラディユース・ラビーブ]()

<img src="https://upload.wikimedia.org/wikipedia/commons/f/f2/Claudius-labib-photo.jpg" height="150px">

- うんちょー、 みーさる　語彙　発明さるふか、 語彙集とぅか　じーふぃちんでー　出版さーなかい、 教室　ふぃらちゃびたん。
- 彼は、 新しい語彙を発明したほか、 語彙集や辞書などを出版し、 教室を開きました。

---

#### [イクラディユース・ラビーブ]()

<img src="https://upload.wikimedia.org/wikipedia/commons/f/f2/Claudius-labib-photo.jpg" height="150px">

- 一旦　くーてーのー　でぃかちゃんぐとぅ　見ーやびたしが、 ヘブライ語ぬばーに　ベン=イェフダが　さるぐとぅ、 わらびんちゃーんかい　しーてぃまでー、　危機言語びけー　ちかかするくとぅ　強要さびらんたん。
- 一旦は少し成功したかのように見えましたが、 ヘブライ語でベン=イェフダがやったように、 子どもたちを無理矢理危機言語のみを使わせることを強要しませんでした。

---

#### [コプト語復興運動ぬ現在]()

<img src="https://i.ytimg.com/vi/xQvNeoqQ9DE/maxresdefault.jpg" height="150px">

- また、 　コプトじのー　エジプトをぅてー、 　少数派る　やたくとぅ、 　多数派から　迫害　ゆー　受きとーいびーたん。
- また、 コプト人はエジプトでは、 少数派であり、 多数派から迫害をよく受けていました。

---

#### [コプト語復興運動ぬ現在]()

<img src="https://i.ytimg.com/vi/xQvNeoqQ9DE/maxresdefault.jpg" height="150px">

- ラビーブが　まーちゃる後(あと)ー、 　復興運動や　下火ないびたしが、 エジプトぬ　やーにんじゅぬ　数家族、 また　オーストラリアぬ　てぃーちたーちぬ　やーにんじゅぬ　まどぅひーじーから　コプト語　ちかとーんでぃ　言らっとーいびーん。
- ラビーブの死後は、 復興運動は下火になり、 エジプトの数家族、 オーストラリアの１−２家族がコプト語を日常会話で使っていると言われています。

---

#### [コプト語復興運動ぬ現在]()

<img src="https://i.ytimg.com/vi/xQvNeoqQ9DE/maxresdefault.jpg" height="150px">

- あたいめー、 　コプト正教会ぬ　司祭ないるたみぬ　神学校とぅか、 教会学校んでー、 いるいるなとぅくまをぅてぃ　コプト語ー　ならーさっとーいびーん。
- もちろん、 コプト正教会の司祭になるための神学校や、 教会学校などで、 コプト語は教えられています。

---

#### [コプト語復興運動ぬ現在]()

<img src="https://i.ytimg.com/vi/xQvNeoqQ9DE/maxresdefault.jpg" height="150px">

- やいびーしが、 うれー、 アラビア語とぅか　英語んでー　媒介言語　通(とぅーち)　ならーちょーいびーくとぅ、 大概(てーげー)　初級レベルまでぃぬくとぅが　うふさいびーん。
- しかし、 それは、 アラビア語や英語など媒介言語を介しての教育であり、 初級レベルまでのことが多いです。

---

#### [コプト語復興運動ぬ現在]()

<img src="https://i.ytimg.com/vi/xQvNeoqQ9DE/maxresdefault.jpg" height="150px">

- YouTubeんでー　やてぃん　コプト語　ならーし　ビデオー　あいびーしが、 　うれー　じちぇー　ぬーがやらんでぃいーねー、 　典礼文ぬ　発音とぅ　意味　ならーするたみぬ　むんが　うふさいびーん。
- YouTubeなどでもコプト語教育ビデオはあるのですが、 どちらかというと、 典礼文の発音と意味を学ためのものが多いです。

---

####  [コプト語とぅヘブライ語ぬ復興運動ぬ比較]()

- ヘブライ語んかえー、 ウルパンでぃる　学校ぬ　あてぃ、 うまをぅてー　集中的にイマージョンんかい　近さる形っし　べブライ語　ならーしゆーすしが、 コプト語んかえー　うんぐとーる　学校ぬ　あしぇー　ちちゃるくとぅ　ねーやびらん。
- ヘブライ語では、 ウルパンという学校があり、 ここでは集中的にヘブライ語をイマージョンに近い形で学ますが、 コプト語ではそのような学校があることは聞いたことがありません。
  
---

####  [コプト語とぅヘブライ語ぬ復興運動ぬ比較]()

- ぬーんち、 同時期に　始またる　ヘブライ語とぅ　コプト語ぬ　言語復興運動や、 ヘブライ語ー　でぃかち、 コプト語ー　でぃかちぇーをぅらんばーがやー、うぬくとぅ　かんげーてぃんーじゃびら。
- どうして、 同時期に始まったヘブライ語とコプト語の言語復興運動は、 ヘブライ語は成功して、 コプト語は成功していないか考えてみましょう。

---

####  [コプト語とぅヘブライ語ぬ復興運動ぬ比較]()

- わんねー、 必要性とぅ　政治的力ぬ　たーちぬ　まぎさる　要因が　あたんでぃかんげーとーいびーん。
- 私は、 必要性と政治的力の２つが大きな要因となったと考えます。

---

####  [コプト語とぅヘブライ語ぬ復興運動ぬ比較]()

- ヘブライ語ん　コプト語ん　なーめーめーぬ　宗教ぬ　儀式をぅてぃる　ちかーっとーる言語　やいびーたくとぅ、 まどぅひーじーぬ　くとぅばとぅっしぇー　ちかーってーをぅいびらんたん。
- どちらもそれぞれの宗教の儀式で使われる言語で、 日常会話では使われませんでした。

---

####  [コプト語とぅヘブライ語ぬ復興運動ぬ比較]()

- やいびーしが、 ヘブライ語ー、 うぬ国をぅてぃ　なーふぃん　多数(うふぉーく)ぬ　支配的民族ぬちゅぬちゃーが　どぅーなーたーぬ　共通語とぅっし　いりゆーんでぃち、 うぬ言語びけー　ちかてぃん　けーてー　歓迎さりやびたん。うぬ結果、 ならーしん　大規模かい　ないびたん。
- しかし、 ヘブライ語は、 その国でより多数の支配的民族が自分たちの共通語を必要とし、 その言語だけを使ってもむしろ歓迎されました。その結果、 教育も大規模にできました。

---

####  [コプト語とぅヘブライ語ぬ復興運動ぬ比較]()

- うりに対し、 コプト語ー、 うぬ国をぅてぃ　少数ぬ　迫害さっとーる　グループぬ　宗教語・文語っし、 グループぬ外(ふか)んじぇー　支配的言語　日常(まどぅひーじー)　ちかーんだれーならんたくとぅ、 公的ならーしん　ないびらんたん。
- それに対し、 コプト語は、 その国で少数の迫害されるグループの宗教語・文語で、 グループ外では支配的言語を日常で使わざるを得ず、 公的教育もできませんでした。

---

####  [コプト語とぅヘブライ語ぬ復興運動ぬ比較]()

- くんぐとーる　対照的な状況が、 たーちぬ　言語ぬ　復興運動ぬ　対照的な結果かい　なたる　要因どぅ　やんでぃ　わんねー　かんげーとーいびーん。
- このような対照的な状況が、 ２つの言語の復興運動が対照的な結果となった要因だと私は考えます。

####  [結論]()

- 今回　取(とぅ)い上(あ)ぎたる　言語ー、 たーち　むる　宗教語る　やいびーしが、 しでぃに　文語とぅっしん　いっぺー　ゆー　ちかーっとーいびーたん。
- 今回取り上げた言語は、 どちらも宗教語であり、 すでに文語として非常によく使われていました。

---

####  [結論]()

- また、 くぬ　たーちぬ　言語　むる、 一旦　 母語話者ぬ　をぅらんないびたん。
- また、 どちらも、 一旦母語話者がいなくなりました。

---

####  [結論]()

- くぬ状況や、 母語話者が　をぅる　琉球(るーちゅー) 諸語ぬ　いしらっとーる　状況とー　ちがとーいびーん。
- これらの状況は、 母語話者がいる琉球諸語が置かれている状況とは異なります。

---

####  [結論]()

- 一旦　母語話者が　をぅらん　なたくとぅ、 　発音とぅか　文法ぬ　標準化ん　ヘブライ語とぅ　コプト語っしぇー　比較的短期間っし　首尾(すび)ないびたしが、 　様々(さまじゃま)な　くとぅばぬ　ある　るーちゅー諸語ー、 「標準化」ー　むちかさんでぃ　うむやびーん。
- 一旦母語話者がいなくなったことで、 発音や文法の標準化もヘブライ語とコプト語では比較的短期間でなされましたが、 様々な方言がある琉球諸語では、 「標準化」は難しいと思います。

---

#### [結論]()

- やいびーしが、ちかぐるぬ　人工知能ぬ　発展ぬ　うかじに、かんなじぇー　単語とぅか　文法、うりから表記んでー　むる　統一さんてぃんしむん、くんぐとーる　いっぺー　良(いぃ)ー時代ぬ　ちょーんねー　さびーん。
- しかしながら、近年の人工知能の発展で、必ずしも、単語や文法、表記を統一しなくても良い時代が来ていそうです。

---

#### [結論]()

- 今(なま)までー、表記ぬ　統一ならんばーや　かわてぃ、コンピューターっし　うぬ言語　分析さい、自動翻訳さい　すしぇー　むちかいびーたん。
- これまでは、特に表記が統一しなければ、コンピュータでその言語を分析したり、自動翻訳したりすることは難しかったです。

---

#### [結論]()

- やいびーしが、今(なま)ぬ　深層学習んじぇー、大規模言語モデルんでぃる、まちげーとぅか　表記ぬ　揺(ゆ)りとーしまでぃん　今(なま)　何億何兆ある　テキスト　むる　覚(うび)ゆーする　人工知能ぬ　発展そーいびーん。	
- しかし、現在の深層学習では、大規模言語モデルという、間違いや表記の揺れを含んだ今何億何兆もある全てのテキストを全部覚えようとする人工知能が発展しています。

---

#### [AIとぅ危機言語]()

- わんねー、くぬ　技術　使(ちか)てぃ、50万単語あたいぬ　コーパスさーに、アイヌ語から　日本語かいぬ　自動翻訳ソフト　作(ちゅく)やびたん。
- 私は、この技術を使って、50万単語ほどのコーパスで、アイヌ語から日本語への自動翻訳ソフトを作りました。

---

#### [AIとぅ危機言語]()

- 人工知能に　学習しみーる　テキストぉー、国立アイヌ民族博物館アイヌ語コーパスとぅか、アイヌ神謡集、うりから　アイヌ語ぬ　教科書んでー、いるかじ　あいびーん。	
- 人工知能に学習させるテキストは、国立アイヌ民族博物館アイヌ語コーパスや、アイヌ神謡集、アイヌ語のいくつかの教科書など、様々です。

---

#### [AIとぅ危機言語]()

- 教師データんかい　ねーん　アイヌ語文　入(い)りーねー　正解ぬ　日本語訳　出(んじゃ)さびたん。
- 教師データにないアイヌ語文を入れると正解の日本語訳を出しました。

---

#### [AIとぅ危機言語]()

- くぬ　教師データんかえー　いるいるな　表記法ぬ　アイヌ語文ぬ　入(い)っちょーいびーたしが、ちけーねーやびらんたん。
- この教師データには様々な表記法のアイヌ語文が入っていましたが、うまくいきました。

---

#### [多様性とぅ復興]()

- あんすくとぅ、最新ぬ　技術　使(ちか)いーねー、表記とぅか　方言んでー　むる　合(あ)ーさんてぃん、ちけーねーやびらん。	
- このように最新の技術では、表記や方言などを揃えなくても、うまくいきます。

---

#### [多様性とぅ復興]()

- あんし、多様性　しかっとぅ　守(まむ)やがなー、言語復興　すしぇー　いっぺー　肝要(かんぬー)なくとぅんでぃ　思(うむ)とーいびーん。	
- そのように多様性を保持しながら、言語復興をしていくことが重要だと思います。

---

#### [多様性とぅ復興]()

- う話(はなし)ぇー　うっぴる　やいびーる。にふぇーでーびたん。
- これで私のお話を終わります。ありがとうございました。
